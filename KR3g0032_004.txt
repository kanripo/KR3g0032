# -*- mode: mandoku-view; -*-
#+TITLE: 卜法詳考
#+DATE: 2015-08-24 23:12:40.104319
#+PROPERTY: ID KR3g0032
#+PROPERTY: BASEEDITION WYG    
#+PROPERTY: JUAN 卷四
<pb:KR3g0032_WYG_004-1a>¶
欽定四庫全書¶
　卜法詳考卷四¶
　　　　　　　　　　　　禮部侍郎胡煦撰¶
　　呉中卜法(玉靈秘本/)¶
古史之卜久已失𫝊一因周末秦漢時遊談策士惡龜¶
卜言吉凶害其所為一因髙惠文景時未暇稽考一因¶
武帝博求藝能之士而邱子明之屬射事頗中後因巫¶
蠱事發或挾其龜卜以報其素所眦睚百僚皆曰龜䇿¶
<pb:KR3g0032_WYG_004-1b>¶
能言此龜卜之所以失也自是以後民家雖有𫝊者乃¶
地不産龜徒存其術不數𫝊後古之繇頌𣺌無存矣顧¶
山龜不若水龜之多而吳下産龜最盛故其術猶有𫝊¶
者三兆四兆五兆雖或與洪範龜䇿𫝊㣲有不同而體¶
色之辨觀拆之法或亦猶存古之道也禮失而求諸野¶
聊以景存羊之意云爾¶
　　選龜(此下諸説皆得/于吳中卜者)¶
龜以大者為佳小者不用色以黃白明潤者為佳黑者¶
<pb:KR3g0032_WYG_004-2a>¶
昏暗者不用藏久而枯朽者亦不用¶
龜之上者有王相將判四種板下近首有二文抱首而¶
斜出若或二文直出名曰冲天是之謂王其上也其左¶
右牆中各有一眼名之為將其次也左有眼而右無之¶
者曰判右有眼而左無之者曰相又其次也此四種皆¶
龜之最貴者也¶
　　攻龜¶
攻龜之法去其甲存其牆¶
<pb:KR3g0032_WYG_004-2b>¶
　刻龜之刀制長四五寸寛二三分其厚分許正中如¶
　斧形而方其刃¶
龜板之部位正中一線自下而上直出者名曰千里路¶
其横出者五文上一文斜出而抱首即前所云冲天而¶
為王者下一文斜出而抱尾其中之直者僅三文耳三¶
文之中有二方皆可刻劃東曰甲乙西曰丙丁正中一¶
方旁連兩牆名曰腰金第一直文之下腰金之上其横¶
而方平者名曰冲天凡占惟此方為驗如止一事則刻¶
<pb:KR3g0032_WYG_004-3a>¶
甲乙之左方而占之二事則并刻丙丁之右旁而占之¶
三事則占腰金之甲乙四事則占腰金之丙丁皆刻之¶
五事六事則并腰金下之横方名曰兜財者而皆刻之¶
矣其刻也必方之故謂之方¶
　　灼契¶
以炭屑一兩用鉛粉三錢拌匀以棗肉和而成錠其粗¶
如筯其長三四分如其方而止名三一丸每當灼時既¶
刻其方乃以刻方之板向下近肉處向上視其已刻而¶
<pb:KR3g0032_WYG_004-3b>¶
透明者用三一丸炙于火中俟其通明乃以三一丸置¶
于刻劃方形透明之上横安而灼之凡横文既刻之後¶
尚有六處亦須用刀刻之前近上首之一乂其一也後¶
近下尾之一乂其一也此外則近四足之四乂皆須以¶
刀刻之然後灼之¶
選龜之法先辨雌雄從近尾之一乂兩旁以二指平掇¶
之掇而起者為雄掇而不起者為雌¶
其横文以甲乙畧髙于丙丁者為妙丙丁髙于甲乙者¶
<pb:KR3g0032_WYG_004-4a>¶
為劣¶
灼龜之法必五行全具焉以碗盛水置錢于中用二木¶
界尺架于其上然後置龜板焉刻者向下而近肉者向¶
上以三一丸灼之水為水火為火錢為金界尺為木碗¶
為土煦按當以火化者為土此灼龜之五行也¶
　　占龜¶
既灼之後其龜板炸然有聲是云龜語然後覆板而視¶
之即以所盛之水以指濯其刻處必有坼焉然後審其¶
<pb:KR3g0032_WYG_004-4b>¶
直横諸象以占其吉凶¶
既占其坼矣乃以繩約其坼處以香火供之必待三日¶
而坼始復合或有一日二日而龜板仍復作聲者是猶¶
有未盡之言也須復占之¶
又謂左右俱分子父才官皆自千里路而分之自内而¶
外或止有横文亦未可知因擬龜板畫圖于下¶
<pb:KR3g0032_WYG_004-5a>¶
¶
<pb:KR3g0032_WYG_004-6a>¶
　玉靈秘本(此呉中俗卜也其書不免鄙俚然其觀兆/之法與三兆畧同其上下俯仰首尾之象)¶
　(亦與史記龜經相似或者先聖所𫝊之遺制猶未盡/失也姑存之以俟博雅君子亦愛禮存羊之意云爾)¶
　(其鄙俚淆訛/亦頗多改定)¶
　　六神休囚吉凶論¶
青龍休囚宅虚喜　勾陳休囚田土失　螣蛇休囚不惹殃¶
朱雀休囚官事息　元武休囚益財榖　白虎休囚免哭泣¶
　　五換觀形勢訣¶
諸形不可拘于位　衆兆移来五換看　但要存心髙著眼¶
<pb:KR3g0032_WYG_004-6b>¶
其中禍福一般般¶
　　其二¶
金木水火一般同　北可為南西可東　心變吉凶皆可變¶
理通禍福自然通¶
　　詳龜字様吉凶¶
龜中字様少人知　絲忽全慿眼力推　著意搜尋明禍福¶
纎毫不得有差違¶
　　詳网字様歌訣¶
<pb:KR3g0032_WYG_004-7a>¶
輕清平直伏髙低　野就囬臨戴白垂　纖活有情昻瀝漤¶
休囚旺相抝乖違　静明洪潤健蒙昧　摺折顛狂枯朽衰¶
震驛夾絲蕾豁發　縱横蛀足窈窕枝　浮暗脫矜拖管漏¶
實圓落滯墜剛齊　詳龜字様君須記　凶吉憑斯仔細推¶
　謹按此上諸形皆見史記¶
　甲乙　　腰金　兜財¶
上甲乙屬為金兆形頭髙足管旺相精明正形卦諸事¶
吉或若休囚蒙促折化為破敗問何事斷之(千里路中/共有三畫)¶
<pb:KR3g0032_WYG_004-7b>¶
(其中畫為腰金腰金之上即甲乙丙丁腰金/之下為兜財然腰金兜財甲乙丙丁皆有之)¶
腰金甲乙屬水頭平身直足管如蛾眉覆月正形否則¶
抝鄉其抝處詳而斷之¶
兜財甲乙屬火要頭起身重足發如仰月形若頭足不¶
過抝鄉其抝處看兆詳斷之(謹按龜甲五文去其上下/二文則寛平者有四處而)¶
(可刻者止腰金上下二處耳上甲乙右上即方兆圖前/左之位也若覆龜板而視之則在申酉之位故曰金兆)¶
(腰金甲乙中格如帶者也兜/財甲乙則在下如仰月者也)¶
　　甲乙金兆章(甲乙者千里之左方也在龜則前右申/酉之位故以為金兆後詩中凡言金兆)¶
<pb:KR3g0032_WYG_004-8a>¶
　　(金位皆指甲/乙而言也)¶
夫甲乙丙丁者乃天神之名也故借其名甲乙者本屬¶
木申酉位西金宫取金之義其象悅静洪大精明是為¶
正形欲得兆形頭髙足管身鄉旺相但以動處配其去¶
就為用觀其形勢善惡緩急休囚旺相枝兆動静斷其¶
吉凶妙在心目之巧¶
初爻甲乙為頭(其子父財官/皆從金論)一名青龍一名財神(申酉/之位)¶
(以甲乙/為財)若洪潤諸事相宜謁貴人吉求財吉其兆輕清¶
<pb:KR3g0032_WYG_004-8b>¶
每事減力設或髙蒙則前程有阻倘或低蒙則始終晦¶
滯常有逃(當作/迷)悶或低洪驛急去求置貨物價廉不宜¶
脫貨則無價也枝從此生名曰坐頭枝不利也(謂打頭/便生枝)¶
(也初爻頭為甲乙六爻足為壬癸其丙丁庚辛以/次安排唯三為戊四為已此一坼而分之者也)¶
二爻丙丁一名朱雀一名官鬼若動主文書口舌官事¶
相繫有枝内外公私各有阻隔若平静輕清則有攔截¶
之患科舉功名健旺生枝必有大貴若有蕾有貴人扶¶
持(蕾如花蕾結/于邊旁者也)¶
<pb:KR3g0032_WYG_004-9a>¶
三爻為戊屬螣蛇一名祖父大畏蒙滯則諸事不吉洪¶
潤清健生氣頗佳得貴人之力田蠶旺墳宅興¶
四爻為已屬勾陳一為祖母其色宜驛帶輕則諸事速¶
或堅直稳中吉不宜蒙昧昏沈不明之象凡戊巳兩爻¶
號為父母宫(在中/者也)大利洪大旺相育物無窮生氣不絶¶
不宜枯朽蒙昧促折如衰處生枝化為破敗五鬼凶害¶
非常¶
五爻庚辛名曰白虎一名兄弟此神未甞有吉不宜動¶
<pb:KR3g0032_WYG_004-9b>¶
主比肩不和若動旺生枝則奸邪盜氣刀兵相擊又不¶
宜蒙昧蒙昧則疾病相攻或休囚則陰少不安驛則破¶
財只宜平静清秀自然貞吉¶
六爻壬癸名曰元武一名子孫一以為足大畏蒙蒙則¶
盜賊姦氣相凌脫則不宜成則有碍(謂占成/事也)終不利發¶
動如幡脚者失脫非輕常主小人嫉妬有憂不成也只¶
喜平伏清秀謂之足肣上吉倘或頭足落凡事始勤終¶
怠占病應遲(後無/力也)老陰大凶(足落/也)少陰血氣不和(與足/近也)¶
<pb:KR3g0032_WYG_004-10a>¶
無咎或食積疽痍少陽防驚(與頭/近也)更看身分如何且要¶
本音純美身宫窈窕進退欲速未達之兆(據老陰少隂/少陽之說此)¶
(又當分為四叚以頭為老陽足為老隂近頭之丙丁戊/為少陽近足之己庚辛為少陰觀本文足落則曰老陰)¶
(大凶下文云頭伏足起老陽病者亡為頭伏也老陰患/者憂氣未甦無咎為足起也下又云頭直足直身直朱)¶
(雀白虎大動此中叚近頭足之二處動也下便曰少陰/遇之膿血之災少陽值之瘡痍之悔可知近頭足二處)¶
(為少陰少陽按全氏開龜四兆註/謂十干四體静逢日之干為動)¶
頭直足直戊巳震動(此則當中而動者若人/心然故曰邪氣相干)更帶蒙昧¶
則邪氣相干(中心/動也)¶
<pb:KR3g0032_WYG_004-10b>¶
頭伏足伏多生憂愁諸事不和疾病者亡行人不至論¶
訴失理(此頭伏足伏而中直/者若中起則為橋矣)¶
頭伏足起行人速至老陽病者亡(頭伏/也)長男在外得病¶
(與頭/近也)或食氣所傷老陰患者憂氣未甦無咎(足起/也)暴病¶
者身旺吉(足起/也)促動凶(頭㐲/也)如停貨物得遇大利(先衰/後盛)¶
(也/)便脫(謂貨易/脫也)無氣價錢不平有憂不成先凶後吉¶
頭直足直身直朱雀白虎大動(為日干支所冲也然既/曰頭直足直身直而下)¶
(云朱雀白虎大動或此二處獨起故以為動/亦未可知葢以戊巳為身其在中者亦直也)則有官事¶
<pb:KR3g0032_WYG_004-11a>¶
¶
<pb:KR3g0032_WYG_004-12a>¶
¶
<pb:KR3g0032_WYG_004-13a>¶
¶
<pb:KR3g0032_WYG_004-14a>¶
¶
<pb:KR3g0032_WYG_004-15a>¶
¶
<pb:KR3g0032_WYG_004-16a>¶
¶
<pb:KR3g0032_WYG_004-17a>¶
¶
<pb:KR3g0032_WYG_004-18a>¶
　¶
　¶
　¶
　¶
　¶
　¶
　¶
　¶
<pb:KR3g0032_WYG_004-18b>¶
　¶
　¶
　¶
　¶
　¶
　¶
　¶
　卜法詳考卷四¶
