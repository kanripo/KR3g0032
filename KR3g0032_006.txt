# -*- mode: mandoku-view; -*-
#+TITLE: 卜法詳考
#+DATE: 2015-08-24 23:12:40.139970
#+PROPERTY: ID KR3g0032
#+PROPERTY: BASEEDITION WYG    
#+PROPERTY: JUAN 卷六
<pb:KR3g0032_WYG_006-1a>¶
欽定四庫全書¶
　卜法詳考卷六¶
　　　　　　　　　　　　　禮部侍郎胡煦撰¶
　¶
　¶
　¶
　¶
　¶
<pb:KR3g0032_WYG_006-1b>¶
　謹案上左甲乙金兆也上右丙丁火兆也中左腰金水兆也¶
　中右腰金木兆也其下則兜財之火位亦左甲乙而右丙丁¶
　俱以向千里者為頭其論十干俱自甲乙頭數至壬癸足¶
<pb:KR3g0032_WYG_006-2a>¶
　¶
　¶
　¶
　¶
　¶
　¶
　¶
　¶
<pb:KR3g0032_WYG_006-2b>¶
　　　　　腰金甲乙形(作水/論)¶
　　　頭髙足低　事事不宜　　　頭髙足直　諸事利益¶
　　　頭髙足伏　人情和睦　　　頭髙足垂　莫信是非¶
　　　頭髙足管　求財必滿　　　頭低足低　好事成非¶
　　　頭低足直　求謀可息　　　頭低足伏　小病便哭¶
　　　頭低足汎　喪事速辦　　　頭低足落　諸事莫作¶
　　　頭細足垂　閒是閒非　　　頭低身仰　是非日長¶
　　　頭髙足髙　謀望虚勞　　　頭直足髙　宜尋結交¶
<pb:KR3g0032_WYG_006-3a>¶
　　　頭直足低　事不廢機　　　頭直足直　求財利益¶
　　　頭直足管　財利貨緩　　　頭直足摇　虚詐動飄¶
　　　頭低足管　正好憂疑　　　頭曲足曲　事多反覆¶
　　　頭伏身髙足後垂　官訟不可托相知¶
　　　頭伏身低足又低　病人官訟必遲遲¶
　　　頭直身滯足還落　官病無凶朋友托¶
　　　頭髙身旺足又發　所謀行用皆脫滑¶
　　　頭髙身滯足髙飄　行藏必定見蹊蹺¶
<pb:KR3g0032_WYG_006-3b>¶
　　　頭直身伏足又伏　即利求財俱不足¶
　　　頭伏身起卦髙稍　病者驚狂訟得招¶
　　　頭仰身髙足又發　見貴求官必通達¶
　　　　　此後當為腰金丙丁形¶
　　　頭髙足髙　口舌多招　　　頭髙足低　陰人是非¶
　　　頭髙足起　諸事莫理　　　頭髙足直　多施見識¶
　　　頭髙足伏　官災不速　　　頭髙足滯　莫争閒氣¶
　　　頭髙足飄　諸事蹊蹺　　　頭低足髙　舉川自勞¶
<pb:KR3g0032_WYG_006-4a>¶
　　　頭低足低　無是無非　　　頭低足管　憂疑傷感¶
　　　頭低足揚　老病堪傷　　　頭直足直　官訟有力¶
　　　頭直足低　閒事莫攜　　　頭直足仰　莫聽水響¶
　　　頭細足細　求財莫去　　　頭大足大　家財破敗¶
　　　頭直足發　顯利屋宅　　　頭直足飄　信息勞叨¶
　　　頭伏身平足更平　求財求利可經營¶
　　　頭髙身低足後垂　利見官豪絶是非¶
　　　頭低身旺足後發　脫事除憂訟無責¶
<pb:KR3g0032_WYG_006-4b>¶
　　　頭直身髙足又灣　求官求事後艱難¶
　　　　　兜財形(當曰兜財甲/乙形作火論)¶
　　　頭直足仰　諸事吉祥　財貨有利　官事無傷¶
　　　頭髙足髙　官事多招　求財有利　病者俱消¶
　　　頭直足直　占病不利　官事口息　求財少遂¶
　　　頭直足伏　女病則哭　財貨無利　官事全無¶
　　　頭低足低　好事成非　病人見凶　財無官息¶
　　　頭低足豁　財貨利活　　頭曲足曲　諸事不足¶
<pb:KR3g0032_WYG_006-5a>¶
　　　頭低足直　老病危哭　　　頭髙足直　諸事利益¶
　　　頭直身直足仰功名利求財有官事不宜¶
　　　頭低足飄　諸事蹊蹺　求官杖責　老病難逃¶
　　　頭髙足仰上生枝　名成利就病者危¶
　　　頭直足髙下漏枝件件多不宜¶
　　　頭大足尖　求財莫貪　婚姻難就　功名未全¶
　　　頭髙身重足起洪潤旺相第一休囚摺折諸事不宜¶
　　　頭直身直足尖休囚破敗病洪潤旺相吉¶
<pb:KR3g0032_WYG_006-5b>¶
　　　　　兜財丙丁(作火/論)¶
　　　頭直足仰　婚姻吉祥　功名大利　占病無妨¶
　　　頭髙足髙　官事多招　功名大貴　老病陽凶¶
　　　頭直身足又直無是無非財官俱無占病凶危¶
　　　頭直足伏財官皆無功名不利女病皆哭¶
　　　頭低足低　好事成非　病者災凶　名利不宜¶
　　　頭髙足豁　財利不活　功名大利　病者求藥¶
　　　頭髙足曲　病人便哭　官事牽纒　功名不足¶
<pb:KR3g0032_WYG_006-6a>¶
　　　頭低身直足飄諸事莫理¶
　　　頭髙足直　諸事利益¶
　　　頭直身直足仰官事刑傷功名大利財利平常¶
　　　頭低足飄　諸事蹊蹺¶
　　　頭髙足起上生枝諸般皆吉病非宜¶
　　　頭直足髙下生枝諸事不宜仔細推¶
　　　頭大足尖　功名不全　求財莫去　占病遲延¶
　　　頭髙身重足起旺相件件吉¶
<pb:KR3g0032_WYG_006-6b>¶
　　　頭直身沈足尖財利不全¶
　　　　以下分類總斷¶
　　晴雨詩斷　　身沈頭重等歌¶
身沈頭重多飛雪　　摺折交加雷電風¶
晴霽輕清蒙則霧　　紛紛大雨出龍宮¶
　　其二¶
洪大精明天必晴　　交加枝兆定風生¶
昏蒙瀝漤應多雨　　目巧心通龜顯靈¶
<pb:KR3g0032_WYG_006-7a>¶
　　陽宅¶
若卜遷移新舊基　　最利頭髙戲水魚¶
但恐枝生兼鬼動　　身宫窈窕莫遷居¶
　　其二¶
若卜基地看身鄉　　身穩財豐有剩粮¶
足管才興添十倍　　蛇頭開口主争嚷¶
　　其三¶
宅逢頭白及昏蒙　　此有邪神占地宫¶
<pb:KR3g0032_WYG_006-7b>¶
人若居之家道廢　　自然金寳漸消鎔¶
　　其四¶
甲乙為門首　丙丁是神堂　戊巳中庭位　庚辛厨竈方¶
壬癸為溝壑　上下看低昂　洪潤皆為吉　不動鬼神鄉¶
枯燥枝交集　丙丁獨發張　親朋無阻碍　必定火為殃¶
　　其五¶
甲乙坐頭枝　門庭多是非　鬼魂財作怪　三代恐無兒¶
橋勢來東畔　新舊兩家基　外道有神禍　禳之方始宜¶
<pb:KR3g0032_WYG_006-8a>¶
　　其六¶
占宅音兆要相生　相克之時主鬭争¶
來人與日皆如此　仔細推排此五行¶
羽音不宜土形徵音不宜水形之類是也　大凡以光為宅日¶
辰為人人尅宅為吉宅尅人凶(光字誤/)¶
　　其七¶
甲乙為林木　丙丁道路鄉　戊巳邱陵位　庚辛窰竈方¶
壬癸為池井　次第看興亡　更與六神訣　内外兩參詳¶
<pb:KR3g0032_WYG_006-8b>¶
　　隂宅¶
健活生枝向陽利　　身沈不動宜陰地¶
肥主豪强怪主淫　　秀主才子多清義¶
　　其二¶
安𦵏卜兆大元微　　凶吉慿龜仔細推¶
一切皆由心目巧　　時人熟讀玉靈書¶
　　其三¶
六神配入五鄉中　　陽月從頭數至終¶
<pb:KR3g0032_WYG_006-9a>¶
陰身之邊逆如上　看何禍位斷其凶(此即前卷論/六神之法)¶
　　其四¶
卦兆來人與日辰　三邊各屬細推論¶
其中無土難為塚　匹配陰陽不可純¶
　　婚姻¶
占婚兩卦要豐隆　頭足相齊喜氣融¶
兩卦相懸并足斷　孤兒寡女望門凶¶
　　其二¶
<pb:KR3g0032_WYG_006-9b>¶
合婚兩卦宜精巧　陽旺陰衰妻尅早¶
陰旺陽衰還損夫　兩卦一様同偕老¶
　　其三¶
兩卦有情　魚水相依　心齊福至　夫婦齊眉¶
子孫孝義　世代無危　人物不俗　上吉夫妻¶
　　其四¶
占婚最緊問三堂　父子財官不可傷¶
父母公姑才是婦　官為夫主子為郎¶
<pb:KR3g0032_WYG_006-10a>¶
　　其五¶
枝兆交雜為帶疾　卦形凶勢必傷身¶
枯朽定招勞瘵病　兩邊無力不為真¶
　　其六¶
甲乙洪潤怕足豁　語言伶利多聰達¶
相裏無殘成後生　分明好頂青絲髪¶
　　其七¶
若卜丙丁嫌足軟　二邊生疑有轉變¶
<pb:KR3g0032_WYG_006-10b>¶
官鬼生枝是病人　喉中有疾多哮喘¶
　　其八¶
若卜木兆怕身空　更加蒙折在其中¶
媳婦雖然容貌好　娘家切忌有私通¶
　　其九¶
卦變木兆怕頭縮　膽氣雄豪心性惡¶
劈面生枝宜急用　最有心機難測度¶
　　其十¶
<pb:KR3g0032_WYG_006-11a>¶
上脉邊占對倒龍　二邊低足更堪言¶
再觀上下無長短　琴瑟和諧至老全¶
　　其十一¶
卦形有氣怕足漏　伯母姑姨有般鬭¶
不敬親夫有外情　血氣不和少清秀¶
　　其十二¶
偷年改日頭足起　身分清明無變異¶
面赤紛紛帶紫堂　頭男養得多欣喜¶
<pb:KR3g0032_WYG_006-11b>¶
　　其十三¶
問身最怕漏身枝　男女各宜腋氣隨¶
面帶芙蓉身窈窕　房幃事緊亦多兒¶
　　其十四¶
卦形相稱足以直　勢帶發而主變更¶
婚後須當人口散　男行俱在别營生¶
　　其十五¶
頭髙有氣伏多滯　漤而無智酒才多¶
<pb:KR3g0032_WYG_006-12a>¶
蹙斷震動貌竒古　齒損帶破面皮麻¶
　　其十六¶
丙丁旺促主腹病　齒疎髪黄多氣性¶
不然目大色赤紅　氣疾時時有發定¶
　　其十七¶
戊巳洪潤身廣大　巧眉仁慈多體態¶
促動之時起血災　脾氣不和黄病疥¶
　　其十八¶
<pb:KR3g0032_WYG_006-12b>¶
庚辛洪潤面方圓　色白多威快語言¶
久足相當多富足　相違血氣脈瘡聫¶
　　其十九¶
壬癸爻動女多淫　貌惡面烏有配音¶
若更暗蒙須再嫁　清明不動潔貞心¶
　　其二十¶
元武發動其人黒色多淫貌配立性不定喜怒不常有¶
外情其爻常在足若低動多泛濫少子更蒙昧如遍野¶
<pb:KR3g0032_WYG_006-13a>¶
桃花必非貞女或再嫁者亦然如足洪潤清明不動者¶
是貞潔之女也¶
　　人元婚姻章¶
古者男子二十而冠三十而娶女子十四嵗而笄二十¶
而嫁葢取男女全體之象合婚之法審二姓之無傷論¶
五行之有氣其理一也上可以繼祖宗下可以續後嗣¶
夫妻久逺卦形無異然後乃灼候其形彰觀其形勢强¶
弱何如貴乎兩兆豐隆頭足兩稱乃大義也必推三堂¶
<pb:KR3g0032_WYG_006-13b>¶
為要上要推父母爻為公姑中推財官爻為夫婦下驗¶
子孫爻為嗣續如妨公姑無公姑者女子必有疾財官¶
鬬疊是乃官鬼夫妻琴瑟欠和子孫蒙折女多産厄子¶
孫落空必無後嗣枝兆縱横必生異疾或來歴不明者¶
有之兩卦相懸促斷男孤女寡或有望門之愆破財狼¶
籍之患其夀夭賢愚貌顔善惡百般情狀皆可推之妙¶
在心目之巧歟經曰財爻為婦鬼為夫不犯空亡終是¶
吉也葢合婚之法理無十全但得七八分為上吉五六¶
<pb:KR3g0032_WYG_006-14a>¶
分為中平妨公姑無公姑者則不妨所忌媒妁飾言本¶
主偷年改月不通女氏之名以致卦形乖張枯朽暗昧¶
貯處推之初以觀頭為面部丙丁為眼部戊巳為胸腹¶
庚辛為血壬癸為手足看何處動者(謹按開龜四兆註/四體静逢日之干)¶
(為/動)辨騐有無疾病相貌妍醜斷其吉凶兩卦相似洪潤¶
興隆上吉夫妻則進進而不廢或有相虧則斟酌而用¶
之不可一途而取不可一例而推畧舉數端宜推識之¶
　　求財¶
<pb:KR3g0032_WYG_006-14b>¶
返上如烟凶禍至　三低胖換休臨水¶
蹺踦無象必遭殃　健旺生枝財倍喜¶
　　其二¶
公幹之財旺鬼爻　頭平足管論多招¶
精明有氣皆平穩　財位豐隆禄自超¶
　　其三¶
公幹之財鬼若衰　昏蒙静折事多乖¶
頭伏身空財損折　白虎爻興争訟來¶
<pb:KR3g0032_WYG_006-15a>¶
　　其四¶
求財切忌本身空　　足起頭低事不中¶
又怕枝兆相尅戰　　千回見貴不相逢¶
　　其五¶
一切求財財要旺　子孫爻旺十分財　弟兄官鬼不須動¶
白虎爻驚口舌來　元武動時防盜賊　休囚蛀折定生災¶
清明旺相兼洪潤　旺處生枝是福財¶
　　其六¶
<pb:KR3g0032_WYG_006-15b>¶
給贓索逋財二様　　給贓須仗鬼旺相¶
索逋反此細推詳　　其餘斷法皆同上¶
　　其七¶
開張店庫事不同　　足發頭昂道路通¶
頭直足落雖安穩　　買賣遲延反不中¶
　　其八¶
財爻為本身為地　　兄弟爻為掌事人¶
白虎發兮多口舌　　元武動兮生賊情¶
<pb:KR3g0032_WYG_006-16a>¶
　　其九(金枝克木/)¶
欲問神龜求一財　身宫洪潤十分媒¶
金枝便是刀砧動　身洪空亡惹禍胎¶
　　其十¶
賭采鬬勝　卦形穩震　頭足乖違　疑狂蒙静¶
頭旺身空　百無一稱　三空震動　定中未勝¶
　　其十一¶
占財須要探其情　恐有穿窬歹意人¶
<pb:KR3g0032_WYG_006-16b>¶
販賣公私并作偽　其中斷法放圖明¶
　　田財¶
甲乙為種丙丁秧　戊巳田邱是本鄉¶
庚辛禾稼秋收位　壬癸冬藏倉庫强¶
　　其二¶
種田須看頭身足　惟怕休囚兼折足¶
若然健旺及精明　管取一年多五榖¶
　　其三¶
<pb:KR3g0032_WYG_006-17a>¶
元武昏蒙兼瀝漤　　斷定年中有水災¶
丙丁亂動兼枯燥　　大旱焦乾從此來¶
　　其四¶
朱雀白虎兩爻動　　其年可斷有蝗虫¶
兄弟爻發鬬壘者　　因事交加到訟宫¶
　　春蠶¶
占蠶健旺有春才　　足大頭尖是福媒¶
問禍皆依占病訣　　庚辛發動主僵災¶
<pb:KR3g0032_WYG_006-17b>¶
　　其二¶
一種二室并蠶婦　　三是蠶身四筐足¶
五為繭子及抽絲　　若問食葉木爻主¶
龍為一眠為種雀為二眠勾為三眠蛇為四眠虎為繭武為絲¶
　　出行¶
頭野身空出外優　頭囘身就主歸求　潤榮象正多財寳¶
碎雜形乖定不周　甲已申酉最為頭　乙庚午未不須求¶
丙辛辰巳何勞問　丁壬寅夘一塲憂　戊癸不須逢子丑¶
<pb:KR3g0032_WYG_006-18a>¶
時值空亡萬事休¶
　　其二¶
出行最忌往空方　　身促枝横主路傷¶
甲已申酉來截路　　日辰扶克始相當¶
　　其三¶
欲問行商何日歸　　須于干上察時期¶
心中明朗卦形震　　隴頭頻聽馬蹻嘶¶
　　其四¶
<pb:KR3g0032_WYG_006-18b>¶
頭纎足動身宫靠　　行客思歸可應期¶
頭野身空足摺折　　變遷他處未回歸¶
　　求官¶
進士求官及問名　卦爻健旺潤洪情　頭足相當官鬼旺¶
足開應變矜而成¶
　　其二¶
健旺生枝就任陞　　休囚有患在中庭¶
子孫若動官難顯　　父母爻空職不成¶
<pb:KR3g0032_WYG_006-19a>¶
　　其三　科舉功名¶
卦訟求官騐正形　　怪竒異路得功名(皆取官爻/旺相第一)¶
龍虎鳳鶴侯王相　　雜類興隆孫子榮¶
　　其四¶
靈芝木兆君臣會　　異路功名封相位¶
舉子黄甲有陞除　　三人同歩丹墀貴¶
　　胎孕¶
父母爻為孕婦人　　子孫爻是小兒身¶
<pb:KR3g0032_WYG_006-19b>¶
父母旺相孕婦吉　　子孫旺相小兒榮¶
　　其二¶
孕産成娩兩不同　　孕婦安而産室空¶
成卦只宜占孕事　　娩爻可待産時通¶
　　其三¶
休囚為陰旺屬陽　胞中男女可分張　子落空房小兒死¶
父母空兮孕婦亡　父母子孫俱旺相　小兒孕婦盡無妨¶
静則應遲動則速　限期禱祝日推詳¶
<pb:KR3g0032_WYG_006-20a>¶
　　其四¶
巨龍遊海凶中吉　　猛虎伏岡吉内凶¶
頭尖足映無殃禍　　福德交加子必重¶
　　其五¶
胎孕大利攛火鎗　　身光體滑無凶禍¶
財爻亂動促斷凶　　依法推之隨處可¶
　　詞訟¶
我訟他人曰興訟　他人訟我曰被訟　興訟喜要官鬼旺¶
<pb:KR3g0032_WYG_006-20b>¶
被訟却喜官衰用　彼此須觀兩卦中　兩卦相似事和同¶
左邊動旺吾先勝　右起豐隆他有功¶
　　其二¶
訟言勝負分爾我　　我訟他人官旺可¶
他人訟我官鬼平　　若旺生枝定招禍¶
　　其三¶
頭旺身滯并足落　　蒙昧之時囹圄惡¶
兩形相似一般般　　必定遷延難解脫(凡詞訟皆/占二方)¶
<pb:KR3g0032_WYG_006-21a>¶
　　其四¶
身蛀虎動有虚驚　三鄉皆損禍非輕¶
六爻不動足平直　公訟無興門户清¶
　　其五¶
偶然鬬毆惡興公　足起頭低事不中¶
三形動旺防鬬敵　兩邊無力總成空¶
　　其六¶
見官不用揷花枝　纔揷花枝被勘追¶
<pb:KR3g0032_WYG_006-21b>¶
身復有枝生白虎　血光纒染帶憂悲¶
　　其七¶
木兆生枝來葢頭　三隣門户有寃讐¶
暗中帶箭交加發　進退纒綿難罷休¶
　　其八¶
身下生枝來漏身　留連牽惹别途侵¶
若還足管終難了　頭抱官鄉案吏嗔¶
　　捕盜¶
<pb:KR3g0032_WYG_006-22a>¶
捕盜須觀官鬼鄉　兩邊衰旺要分張¶
我衰他旺應難得　我旺他衰定是强¶
　　其二¶
問贓必要看財鄉　財動之時遷變贓¶
旺動必然當發露　休囚財氣落空亡¶
　　其三¶
旺處生枝并有蕾　定知報信有人來¶
休囚蛀折生枝起　走透難尋更莫猜¶
<pb:KR3g0032_WYG_006-22b>¶
　　其四¶
白虎旺動防抵敵　血光之患定無疑¶
若問其方看動位　甲乙居東依例推¶
　　其五¶
前爻發動利于公　後象髙强私却通¶
上下俱興防鬬敵　兩邊無力總成空¶
　　其六¶
若問神財有走失　財安足管未能出¶
<pb:KR3g0032_WYG_006-23a>¶
戊巳生枝賊走親　五鄉精細談虚實¶
　　其七¶
頭伏足伏賊埋贓　似有不發欲變贓¶
枝頭髙昂不能出　枝若低頭在近旁¶
　　其八¶
若問賊徒人物様　便把六神為貌相¶
推詳木火水土金　便識住居并所向¶
　　其九¶
<pb:KR3g0032_WYG_006-23b>¶
大凡走失不宜占　誠恐宫司有滯粘¶
何故吉凶明不得　一人歡喜一人嫌¶
　　疾病¶
甲乙枝爻若發動　憂疑悞食兼頭疼¶
驚恐怪異從外來　寺觀看花東方從¶
　　其二¶
丙丁枝爻若發起　口瘡赤眼并促氣¶
若不失飢并食傷　咽喉有疾難醫治¶
<pb:KR3g0032_WYG_006-24a>¶
　　其三¶
戊衰生枝兼有曲　脾家受喜防驚搐(其下當有己庚辛/壬癸或遺亡也)¶
　¶
　¶
　¶
　¶
　¶
　¶
<pb:KR3g0032_WYG_006-24b>¶
　¶
　¶
　¶
　¶
　¶
　¶
　¶
　卜法詳考卷六¶
